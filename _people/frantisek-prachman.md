---
uid: frantisek.prachman
name:     František Prachman  	# běžně používáné jméno
fullname: František Prachman  	# jméno s tituly etc.
category:                 # kategorie
- kandidat
img: people/frantisek-prachman.jpg   # 165 x 220
description: OSVČ<br>kameraman          	# kratký popis, max 160 znaků
mail:
- FOOS@seznam.cz
profiles:
  facebook: https://www.facebook.com/frantisek.prachman
ordkandidat: 4

---

František Prachman (*24. 2. 1966, Uherské Hradiště) již více než dvacet pět let podniká v oboru audiovizuální tvorby. Za tu dobu spolupracoval s mnoha tištěnými periodiky a časopisy jako redaktor a na pozici redaktora a kameramana také s televizními společnostmi Emurfilm TV, TV Nova, Českou televizí a TV Slovácko, se kterou úzce spolupracuje dodnes. Jako kameraman se podílel také na několika filmových počinech režisérů Roberta Sedláčka, Daniela Svátka a Jána Nováka. Od roku 1995 je rovněž členem Syndikátu novinářů ČR.

Mimo to v současné době vykonává funkci místopředsedy bytového družstva. Poslední čtyři roky je rovněž členem zastupitelstva města Uherské Hradiště.
Denně se setkává s lidmi nejen ve svém okolí, ale i v různých firmách a institucích a vnímá jejich názory na to či ono téma či problematiku. Ze své dlouholeté praxe v představenstvu bytového družstva si zvykl dívat se na problémy z jiného úhlu a ví, že nadávat a kritizovat je velmi snadné, ale dokud se člověk nepokusí přiložit ruku k dílu, nezjistí jak složité je někdy danou věc prosadit.

V nastávajícím volebním období by chtěl jako nezávislý kandidát Pirátské strany prosazovat nadále zájmy města proti zájmům developerů a ohlídat nakládání s majetkem a pozemky města ve prospěch Uherského Hradiště a jeho občanů. Město by chtěl v jeho kráse a přívětivosti posunout ještě dál.

Závěrem snad ještě citát českého velikána Jana Wericha: „Člověk přišel na svět proto, aby tady byl, pracoval a žil. Jen moudrý se snaží náš svět postrčit dál, posunout výš. A jen vůl mu v tom brání.“
